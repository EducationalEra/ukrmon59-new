<div id="hypercomments_widget" class="js-hypercomments-widget invisible"></div>

Мовленнєва змістова лінія
=============================================

Зміст **мовленнєвої** змістової лінії викладається за принципом структурної систематичності, що передбачає поступове *ускладнення й поглиблення мовленнєвознавчих понять і   формування  на їх основі  вмінь і навичок у всіх видах мовленнєвої діяльності  (аудіативних, читацьких, текстотворчих)*.

Зміст  **мовної** змістової лінії подається за лінійним принципом, що доповнюється реалізацією системи міжпредметних і внутрішньопредметних зв’язків, які зумовлюють систематичне й різнобічне збагачення словникового запасу й граматичної будови  мовлення учнів лексико-фразеологічними, граматичними, стилістичними засобами, удосконалення мовних і мовленнєвих умінь і навичок,  умінь  користуватися різними  лінгвістичними словниками.

Зазначені <b>дві змістові лінії (мовленнєва й мовна)</b> є основними, які визначають безпосередній <i><b>предмет навчання</b></i>, його структуру, супроводжуються вимогами до рівня мовленнєвої й мовної компетентностей учнів, кількістю годин, що виділяються на їх засвоєння, а дві інші <b>(соціокультурна й діяльнісна (стратегічна)</b> є засобом  досягнення основної освітньої мети навчання української мови в основній школі.

Вимоги до засвоєння змісту мовленнєвої й мовної змістових ліній є спеціальними. Саме вони містять критерії, за якими визначається рівень навчальних досягнень учнів з предмета. А вимоги до соціокультурної й діяльнісної змістових ліній мають загальний характер, що підпорядковуються освітнім завданням перших двох змістових ліній, тому їх виконання *контролюється опосередковано*, через вимоги до засвоєння мовного й мовленнєвого компонентів змісту програми. Водночас володіння цими загальними вміннями  й навичками є важливою умовою формування  в учнів соціокультурної, діяльнісної компетентностей, які є одними зі складників комунікативної компетентності, умовою  й показником загального  особистісного розвитку школярів.

Комунікативно-функційний підхід, що лежить  в основі навчання української мови, пріоритетним передбачає  розвиток умінь і навичок мовленнєвої діяльності, а робота над мовною теорією, формування знань і вмінь  з мови підпорядковується завданням розвитку мовлення. Тому зміст програмового матеріалу  в кожному класі розпочинається мовленнєвою змістовою лінією. 

Отже, призначення **мовленнєвої** змістової лінії полягає в забезпеченні цілеспрямованого формування й удосконалення вмінь і навичок в усіх видах мовленнєвої діяльності – аудіюванні, читанні, говорінні, письмі на основі засвоєння мовленнєвознавчих понять, визначених у рубриці «Відомості про мовлення», оволодіння  базовими вміннями й навичками використання мови в життєво важливих для певного віку сферах й ситуаціях спілкування (рубрика «Види робіт») *(мовленнєва компетентність)*.

Реалізація її змісту здійснюється як на спеціальних уроках з розвитку мовлення, так і на уроках засвоєння основ науки про мову, що дає змогу зробити процес формування мовленнєвої компетентності  учнів   ефективнішим.

Призначення  **мовної** змістової лінії  здійснюється в процесі засвоєння учнями системних знань про мову й формування на їх основі  відповідних умінь як засобу пізнання, спілкування, самовираження  людини *(мовна компетентність)*.


<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>