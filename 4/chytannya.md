<div id="hypercomments_widget" class="js-hypercomments-widget invisible"></div>

# Читання (мовчки і вголос)

<table>
  <tr>
    <td width="10%" align="center"><b>№ <br>п\п</br></b></td>
    <td width="5%" align="center"><b>Кількість годин</b></td>  
    <td width="40%" align="center"><b>Зміст навчального матеріалу</b></td>
    <td width="45%" align="center"><b>Вимоги до рівня мовленнєвої компетентності учнів</b></td>
  </tr>
  <tr>
<td width="10%" style="vertical-align:top !important;" rowspan="2">2</td>
<td width="5%" style="vertical-align:top !important;" rowspan="2"></td>
    <td width="40%" style="vertical-align:top !important;">
<b>Читання мовчки</b> текстів, що належать до стилів: розмовного, художнього, офіційно-ділового, наукового,  публіцистичного;  типів: розповідь, опис (зокрема опис місцевості, пам’яток історії й культури), роздум;  жанрів мовлення (оповідання, стаття, повість, п’єса, нарис, замітка, вірш, байка),  різноманітних жанрів фольклору.<br>
Сприймання в прочитаному тексті різноманітної аргументації під час обговорення певної проблеми;  також прямо вираженої спонукальної інформації.<br>
Вивчальне читання  (практично).<br>
Робота з книжкою: передмова в книжці.
<br>
</td>
    <td width="45%" style="vertical-align:top !important;">
<i><b>Учень (учениця):</b></i><br>
<b>читає</b> мовчки незнайомий текст, складніший і довший, ніж у попередніх класах (швидкість читання – 130-240 слів за хв.);<br>
<b>користується</b> з певною метою залежно від мовленнєвої ситуації  <i>вивчальним</i> різновидом читання (глибоко проникаючи в зміст тексту, розуміє взаємозв’язок, послідовність його композиції,з’ясовує незрозумілі фрази, дає власні визначення,   максимально повно охоплює нову інформацію, визначає  основне й другорядне в тексті, причинно-наслідкові зв’язки між явищами);<br>
<b>розрізняє</b>  в тексті прямо виражену спонукальну інформацію, різноманітну аргументацію під час обговорення  певної проблеми;<br>
<b>робить</b> короткі записи (план, тематичні виписки, конспект) у процесі читання; <br>
<b>ставить</b> самостійно запитання під час читання й шукає на них відповідь;<br>
<b>оцінює</b> прочитане з погляду змісту, форми,  авторського задуму й мовного оформлення. 
</td>
  </tr>  
  <tr>
    <td width="40%" style="vertical-align:top !important;">
<b>Виразне читання вголос</b>  художніх, наукових, публіцистичних, ділових текстів, що належать до таких жанрів мовлення: стаття, оповідання, повість,  нарис, п’єса, замітка, легенда, байка, вірш, пісня, прислів’я й приказки  (вивчення деяких  напам’ять або близько до тексту).
<br>
</td>
    <td width="45%" style="vertical-align:top !important;">
<i><b>Учень (учениця):</b></i><br>
<b>читає</b> вголос знайомі (складніші за сприйняттям, ніж у попередніх класах) і незнайомі тексти різних стилів, типів, жанрів мовлення, з достатньою швидкістю (80-120 слів за хв.), відповідно до орфоепічних та інтонаційних норм, виражаючи за допомогою темпу, тембру, гучності читання особливості змісту, стилю тексту, авторський задум;<br>
<b>оцінює</b> прочитаний уголос текст із погляду  його змісту, форми, задуму й мовного оформлення.
</td>
  </tr>    
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>