<div id="hypercomments_widget" class="js-hypercomments-widget invisible"></div>

# Дієслово

<table>
  <tr>
    <td width="10%" align="center"><b>№ <br>п\п</br></b></td>
    <td width="5%" align="center"><b>Кількість годин</b></td>  
    <td width="40%" align="center"><b>Зміст навчального матеріалу</b></td>
    <td width="45%" align="center"><b>Вимоги до рівня мовленнєвої компетентності учнів</b></td>
  </tr>
<tbody>
  <tr>
<td width="10%" style="vertical-align:top !important;">3</td>
<td width="5%" style="vertical-align:top !important;">18</td>
    <td width="40%" style="vertical-align:top !important;">
<b>Дієслово:</b> значення, морфологічні ознаки, синтаксична роль.<br>
Форми дієслова: неозначена форма, особові форми, дієприкметник, дієприслівник, безособові форми на <b><i>-но, -то</i></b> (загальне ознайомлення).<br>
Неозначена форма (інфінітив) та особові форми. Доконаний і недоконаний види дієслова. Часи дієслів. Теперішній час. Минулий час. Зміна дієслів у минулому часі. Майбутній час. Дієслова І і ІІ дієвідмін. Дієвідмінювання дієслів теперішнього й майбутнього часу. <br>
Способи дієслів (дійсний, умовний, наказовий). Творення дієслів умовного й наказового способів.<br>
Безособові дієслова.<br>
Способи творення дієслів.<br>
<b><i>Правопис дієслів.</i></b> <br>
<b><i>Не з дієсловами (повторення).</i></b><br>
Правопис <b><i>-ться, -шся</i></b> в кінці дієслів (повторення). <br>
Букви <b><i>е, и</i></b> в особових закінченнях дієслів I і II дієвідмін (повторення).<br>
Буква <b><i>ь</i></b> у дієсловах наказового способу.<br>
<b><i>Внутрішньопредметні зв’язки:</i></b><br>
<b>Фонетика. Орфоепія.</b><br>
Вимова дієслів на <b><i>–шся, -ться</i></b>. Чергування приголосних у дієсловах.<br>
<b>Синтаксис.</b> Уживання дієслова в ролі різних членів речення. <br>
<b>Культура  мовлення.</b>  <br>
Уживання одних способів дієслів чи форм певного часу замість інших.<br>
<b><i>Міжпредметні зв’язки.</i></b> Метафора, уособлення (література).
</td>
    <td width="45%" style="vertical-align:top !important;">
<i><b>Учень (учениця):</b></i><br>
<b>усвідомлює</b> значення дієслова, його морфологічні ознаки, синтаксичну роль; <br> 
<b>знаходить</b> дієслово в реченні; визначає його форми, граматичні ознаки, належність дієслова до певної дієвідміни, засоби творення видових пар дієслів; <br>
<b>правильно вимовляє</b> дієслова й пише їх із вивченими орфограмами; <br>
<b>аргументує</b> написання  орфограм; <br>
<b>знаходить і виправляє</b> допущені помилки на вивчені орфографічні правила, а також помилки у формі залежного слова;<br>
<b>використовує</b> правильно форми дієслів у мовленні; <br>
<b>аналізує</b> випадки використання дієслів із стилістичною метою, визначаючи їх виражальні можливості;<br>
<b>конструює</b> речення з дієсловами в усіх часах і особових формах, зокрема в переносному значенні; <br>
<b>редагує</b>  тексти щодо заміни повторюваних дієслів синонімами, уживання одних дієслів одного способу замість інших; <br>
<b>складає й розігрує</b>  діалоги відповідно до запропонованої ситуації спілкування, використовуючи з комунікативною метою дієслова у формі одного часу й способу замість іншого;<br>
<b>складає</b> усні й письмові висловлення на певну соціокультурну тему, викори-стовуючи виражальні можливості дієслова, зокрема висловлення в художньому стилі з дієсловами 2-ї особи однини; ділові папери (інструкцію) з дієсловами у 3 особі множини;<br>
<b>усвідомлює</b> роль дієслів у досягненні точності, інформативності й виразності мовлення.</td>
  </tr>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>