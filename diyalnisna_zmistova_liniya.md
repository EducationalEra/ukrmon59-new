<div id="hypercomments_widget" class="js-hypercomments-widget invisible"></div>

Діяльнісна (стратегічна) змістова лінія
=============================================

Роль <b>діяльнісної (стратегічної)</b> змістової лінії виявляється у формуванні мотивації навчання, здатності організовувати свою працю для досягнення результату, дає змогу вибудувати  цілеспрямовану лінію поведінки для успішного виконання певного завдання;  удосконаленні загальнонавчальних умінь, оволодінні <b><i>творчими, естетико-етичними вміннями</i></b>, які визначають успішність мовленнєвої діяльності. Загальнонавчальними вміннями передбачено: <b><i>загальнопізнавальні вміння</i></b> (зокрема інтелектуальні, інформаційні),   наприклад,  виділення в об’єктах  ознак і властивостей, знаходження  серед них основних,   другорядних; порівняння й зіставлення, аналіз, синтез, узагальнення, оцінювання, класифікація;  здійснення  бібліографічного пошуку, уміння здобувати  інформацію з різноманітних джерел, робота з текстом тощо;  <b><i>організаційно-контрольні</i></b> (володіння способами організації навчальної діяльності (планування, розподіл роботи над певним завданням на етапи, оцінювання проміжних і кінцевих результатів, здійснення відповідних корективів тощо) <i>(діяльнісна компетентність)</i>. 

Реалізація цієї змістової лінії відбувається у процесі  роботи над опрацюванням навчального матеріалу мовної, мовленнєвої й соціокультурної змістових ліній, а також використання засвоєного інтелектуально-операційного  й ціннісного змісту інших  навчальних предметів. *Окремо години на реалізацію діяльнісної змістової лінії теж не виділяються.*


<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>