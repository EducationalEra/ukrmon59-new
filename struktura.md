<div id="hypercomments_widget" class="js-hypercomments-widget invisible"></div>

Структура програми
=============================================

<table>
  <tr>
    <td width="50%" align="center"><b>Пояснювальна записка:</b></td>
    <td width="50%" align="center"><b>Власне програма:</b></td>
  </tr>
<tbody>
  <tr>
<td width="50%" style="vertical-align:top !important;">
- нормативна база;<br>
- мета базової загальної освіти – мета освітньої галузі – мате навчання української мови в школі;<br>
- завдання шкільного курсу української мови;<br>
- принципи навчання української мови;<br>
- мовна, мовленнєва, соціокультурна і діяльнісна змістові лінії;<br>
- перелік і зміст ключових компетентностей;<br>
- наскрізні змістові лінії;<br>
- внесок предмета у формування ключових компетентностей.<br>
</td>
<td width="50%" style="vertical-align:top !important;">
- розподіл змістового компонента предмета за класами і змістовими лініями;<br>
- визначення результатів навчання;<br>
- моделювання у змістовому компоненті ключових компетенцій і наскрізних ліній.
</td>
  </tr>
</tbody>
</table>

Зміст програми визначають предметний (забезпечує формування предметної компетентності) і метапредметний (спрямований на формування ключових компетентностей) компоненти.

В освітній сфері поняття мети має ієрархічну структуру: загальна (мета базової загальної освіти) – галузева (мета освітньої галузі «Мови і літератури» – предметна (мета навчання української мови в школі). 

<b>Загальна мета (базової загальної освіти)</b> спрямовує навчально-виховний процес на розвиток і соціалізацію особистості учнів, формування у них національної самосвідомості, загальної культури, світоглядних орієнтирів, екологічного стилю мислення і поведінки, творчих здібностей, дослідницьких і життєзабезпечувальних навичок, здатності до саморозвитку й самонавчання в умовах глобальних змін і викликів.

Випускник основної школи – це патріот України, який знає її історію; носій української культури, який поважає культуру інших народів; компетентний мовець, що вільно спілкується державною мовою, володіє також рідною (у разі відмінності) й однією чи кількома іноземними мовами, має бажання і здатність до самоосвіти, виявляє активність і відповідальність у громадському й особистому житті, здатний до підприємливості й ініціативності, має уявлення про світобудову, бережно ставиться до природи, безпечно й доцільно використовує досягнення науки і техніки, дотримується здорового способу життя.

У Державному стандарті базової й повної загальної середньої освіти <b>мету освітньої галузі «Мови і літератури»</b> сформульовано так: розвиток особистості учня, формування в нього мовленнєвої і читацької культури, комунікативної та літературної компетентностей, гуманістичного світогляду, національної свідомості, високої моралі, активної громадянської позиції, естетичних смаків і ціннісних орієнтацій.

<b>Мета навчання української мови в школі</b> – формування компетентного мовця, національно-мовної особистості.

Відповідно до поставленої мети навчання української мови і стратегій модернізації освіти в Україні головними завданнями навчання української мови в основній школі є такі:
-	формувати стійкий інтерес до української мови як державної мови України;
-	виховувати ціннісне ставлення до мови, до спілкування;
-	навчати теорії мови, виробляти на її основі вміння й навички грамотного мовлення і письма;
-	формувати вміння розрізняти, аналізувати, класифікувати мовні факти, оцінювати їх із погляду нормативності, відповідності ситуації та сфері спілкування; 
-	формувати уявлення про мовленнєві жанри як спосіб надання здобутим знанням і набутим умінням функційності, дієвості;
-	збагачувати активний словник; 
-	навчати критичного сприймання текстів різних стилів, типів і жанрів;
-	формувати вміння текстотворення;
-	навчати засобами мови пізнавати світ і взаємодіяти в ньому, ідентифікувати себе, зберігати й передавати наступним поколінням набутки культури, виражати емоції й почуття, розв’язувати різноманітні життєві проблеми та ін.;
-	формувати усвідомлення краси й естетики української мови;
-	формувати навички вільного користування всіма інформаційними джерелами; 
-	формувати мовний смак і мовне чуття.

Навчання української мови учнів 5-9 класів ґрунтується на таких принципах:<br>
1) традиційних (науковості, доступності, зв’язку теорії з практикою, міцності, наступності і перспективності, системності й послідовності, наочності, свідомості);<br>
2) нових (ціннісний, мотиваційний, діалогування, активності, індивідуалізації, диференціювання, мінімізації, функційності тощо).

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>