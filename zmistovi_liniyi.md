<div id="hypercomments_widget" class="js-hypercomments-widget invisible"></div>

Змістові лінії
=============================================

У змісті програми збережено розподіл навчального матеріалу програми за змістовими лініями відповідно до чинного Державного стандарту базової й повної загальної середньої освіти. 

Змістові компоненти мовної і мовленнєвої ліній подано у таблиці як обов’язкові для впровадження у навчальний процес. Передбачено окремі види роботи рекомендаційного характеру, на розсуд учителя.

<b>Мовна змістова лінія</b> містить перелік питань, обов’язкових для засвоєння теорії мови, що сприятиме формуванню системних знань про мову і на їхній основі життєво важливих умінь.

Призначення <b>мовленнєвої змістової лінії</b> полягає в забезпеченні цілеспрямованого формування вмінь і навичок, що є базовими водночас для предметної (комунікативної) і ключової (спілкування державною мовою) компетентностей. Її зміст реалізують на кожному уроці, що дає змогу зробити процес розвитку мовленнєво-комунікативних умінь і навичок більш ефективним.

Необхідність <b>діяльнісної змістової лінії</b> зумовлена метапредметним характером предметних знань і доцільністю занурення учнів як суб’єктів навчально-виховного процесу в усі види діяльності, під час яких вони набувають суб’єктного досвіду, опановують різні стратегії мовленнєвої діяльності.

<b>Соціокультурна змістова лінія</b> забезпечує процес соціалізації учнів і є орієнтиром у спрямуванні навчання на оволодіння ключовими компетентностями. 

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>